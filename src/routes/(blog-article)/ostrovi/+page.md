---
slug: ostrovi
title: Островите по Дунав - рай сред дивата природа
date: 2023-04-22T21:55:27.154Z
excerpt:
coverImage: /images/ostrovi1.jpg
tags: ['дунавски острови', 'биотоп', 'речни обитатели', 'дива природа', 'екосистема']
---

На територията на България има 117 острова – 80 речни, 30 морски и 7 езерни. В най-голямата си част 64 острова са разположените на река Дунав. Сред тях се открояват островите Персин(Белене) и Вардим, които са част от природни и защитени територии. Островите в реката има истински паралелен свят без следа от техническия прогрес. Там сред пясъци, вода и дива растителност съществуват птичи градове, обитавани от десетки видове водолюбиви пернати, които делят островните пространства със земноводни, влечуги, бозайници и безгръбначни.
Почти половината от нашите острови са обявени за защитени местности, територии или резервати и в тях са забранени сеч, ловуване, внасяне на неместни животински и растителни видове, всякакви дейности, с които се изменя естественият ландшафт.

Има и няколко острова, като Дойчинов остров до с. Батин и Китка и Милка до Белене, в които напълно са забранени посещения на хора с изключение на такива, свързани с научноизследователска и образователна цел и провеждане на дейности по стопанисване и охрана.

## Остров Персин(Белене)

Остров Персин, наричан още Белене, е най-големият български остров по Дунав с площ от около 41 км2 .Част от Природен парк “Персина” . Островът се намира североизточно от град Белене и има елипсовидна форма.
Островът е образуван от съединяването на няколко по-малки острова. Понижените участъци представляват запълнени с глинести наноси изоставени речни ръкави. Големи участъци от острова при високи води на реката се заливат, а има и постоянни блата в североизточната му част. Почвите са алувиално и алувиално-блатни. Отделни части от острова са обрасли с влаголюбива растителност – върба, топола трепетлика и др.

## Остров Вардим

Вàрдим е български дунавски остров в Община Свищов с площ от 4,9км2. Невероятната природа на този остров е оставила своя специфичен отпечатък, дарявайки го с единствения по рода си дървесен вид, наречен „вардимски дъб“. Този вид дъб вирее единствено и само на остров Вардим, поради което е наречен на името на острова. На острова освен вардимски дъб се срещат дъб и бял бряст. Островът е едно от петте най-важни места в България за гнездене на голям корморан, нощна чапла и лопатарка. Освен тях напоследък се среща морски орел, а до 1985 г. са наблюдавани малък корморан, гривеста чапла и блестящ ибис.

Българските дунавски острови са не само природни съкровища, но и важни за екологичното равновесие на региона. Те предоставят убежище за редки видове и са от съществено значение за миграционните пътища на птиците.

![Моруна](/images/ostrovi2.png)  
![Моруна](/images/ostrovi3.jpg)
