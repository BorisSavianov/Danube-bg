---
slug: vidove
title: Застрашени растителни и животински видове при брега на река Дунав
date: 2023-04-22T21:55:27.154Z
excerpt:
coverImage: /images/vidove1.jpg
tags: ['застрашени видове', 'растения', 'животни', 'дунав', 'екология']
---

Река Дунав е дом на множество биологични видове. Сред огромната биоценоза обаче се отличават някои застрашени видове, на които е важно да бъде обърнато внимание.
**Бялата водна лилия** (Nymphaea alba) е едно от най-елегантните водни растения в България. Нейните снежнобели цветове с диаметър до 20 см плуват спокойно по повърхността на езера и блата. Листата ѝ също плават и често от долната страна имат червеникав оттенък. Среща се в Дунавската равнина, около Черноморието и в други влажни райони, но днес е рядкост – застрашен вид, включен в Червената книга на България и защитен от Закона за биологичното разнообразие. Интересен факт е, че водната лилия не само е символ на чистота, но има и екологична функция – осигурява подслон за риби и поддържа водния микроклимат. Съществува в резервати като Сребърна и Ропотамо, но за нейното опазване са нужни още усилия като възстановяване на влажни зони и постоянен мониторинг.

**Обикновеното блатно кокиче** (Leucojum aestivum) е растение с деликатна външност, но със сериозни свойства – както декоративен, така и лечебен. То цъфти през пролетта с бели, ароматни цветове със зелени връхчета, разположени по няколко на върха на дълго, тънко стъбло. Расте на влажни ливади и в крайречни гори, включително по долината на Дунав и в Тракийската низина. Видът не е застрашен и е защитен от Закон за биологичното разнообразие, събирането му е строго регулирано. Причината е съдържанието на галантамин – алкалоид, използван в съвременната медицина при невродегенеративни заболявания. Любопитно е, че макар лечебно, растението е отровно и се използва само след обработка в контролирани условия. Блатното кокиче е добър пример как една скромна горска билка може да се окаже ключ към човешкото здраве.

Един от застрашените видове, включени в Червената книга на България, е биологичният вид чига. Среща се само в р. Дунав. В миналото е улавяна и в долните течения на някои от притоците ѝ. Обитава големи реки с бързо течение и чакълесто дъно. Чигата е дънен, предимно речен вид. В изключително редки случаи се среща в солени води и винаги близо до устия на реки. Презимува на групи в ями на дъното, а през пролетта (април–юни) мигрира нагоре по течението за размножаване.

Друг застрашен животински вид е рибата малка вретенарка. Тя обитава участъци с бързо течение и чакълесто дъно. Храни се през нощта с бентосни безгръбначни животни. Достига на дължина до 17 cm и тегло до 170 g. Основните заплахи за вида отново са замърсяването на водите и промените в дебита на реките вследствие на хидротехнически дейности. **Отрицателно влияние** конкуренцията на шарановите риби, чиято численост се е повишила през последните години.

**Застрашаващите фактори** за всички видове обитаващи териториите на река Дунав на територията на България са пряко или косвено резултат от човешката дейност. Това включва: засушаване на климата, загуба/деградация на хабитата в резултат на пресушаване на водоемите, свръхулов, агресивно развиващият се воден туризъм и най-вече замърсяване на водния ресурс.

![Моруна](/images/vidove2.jpg)  
![Моруна](/images/vidove3.jpg)  
![Моруна](/images/vidove4.jpg)
