---
slug: flora
title: Река Дунав – Флора и Фауна 
date: 2023-04-22T21:55:27.154Z
excerpt: How to customize what you're seeing here and make it your own.
coverImage: /images/flora2.jpg

---


Река Дунав е една от най-древните реки в света. Тя води началото си от планина Шварцвалд,  като по пътя си минава през десет държави, включително и през България. По крайбрежието й по българските земи се откроява огромно разнообразие от животински и растителни видове.

## Флора по река Дунав

По нейните брегове може да видите изключително разнообразие от уникални видове. Речното корито е най-голямата заблатена територия в Европа. Най-много тръстика в света се намира именно там. В делтата на Дунав 1 700 km² са обрасли с нея. Намират се също няколко вида водни лилии. Опесъчените места са покрити с трева „Стипа“. По поречието на реката се намират гори, където могат да се срещнат множество растения и животни. В гората Литя има дюни с дължина 250 метра и ширина 10 метра. Там някои дървета достигат 10 метра височина. Някои от най-интересните и редки видове са Блатно кокиче - среща се в заливни гори и влажни зони покрай реката, Водна лилия (рядък и локално застрашен вид) се намира в природен парк „Персина“, Жълта водна роза, която се среща основно в защитените зони поради това че е силно застрашена. Всички тези видове включително Речен оман и Дунавски равен са включени в „Червената книга“ на България.

## Фауна по река Дунав

Той приютява над 300 вида птици, между които къдроглавия и розовия пеликан, морския орел, червеногушата гъска, малкия корморан, белооката потапница, чапли, лопатарки, ибиси, над 75 вида риби и десетки бозайници. Значителен процент от световната популация от птици живее в териториите покрай реката. В делтата на Дунав плуват над 45 вида сладководна риба, като много от тях са застрашени. От шестте вида есетри, които някога са обитавали Дунав, днес в България се срещат само четири - Моруна, Пъструга, Руска есетра и Чига, останалите два вида - Шипът и Атлантическата есетра се считат за отдавна изчезнали. Причини за това са незаконният риболов и изграждането на язовири и диги, които пречат на миграцията им. Установени са нови колонии на застрашения малък корморан в местност Калимок, където колонията наброява над 300 двойки. Преброени са общо 1333 къдроглави пеликана, като през 2020 г. в Природен парк „Персина“ са регистрирани 30 гнездящи двойки на изкуствена платформа, които са отгледали 40 малки. Розовият пеликан е по-рядко срещан вид, от който са преброени само 42 индивида. Бреговете и водите са дом на бозайници като бобър, видра, дива котка, лалугер, степен пор и добруджански хомяк. През 2010 г. в Дунав се е появила непозната досега за България риба „китайски поспаланко“ - внесен у нас най-вероятно чрез води в корабни трюмове или от водолюбиви птици. Този вид е традиционен за водите на Азия.

![Моруна](/images/flora3.jpg)  
![Моруна](/images/flora1.jpg)  
