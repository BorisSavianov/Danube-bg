---
slug: vodata
title: Водата в река Дунав – екологичен фактор и среда на живот
date: 2023-04-22T21:55:21.800Z
excerpt:
coverImage: /images/voda1.jpg
tags: ['замърсяване', 'екологични проблеми', 'река дунав', 'вода', 'екосистема']
---

<script>
  import CodeBlock from "$lib/components/molecules/CodeBlock.svelte";
</script>

Дунав е втората по дължина река в Европа и протича през най-много  
държави в света – 10 на брой. Тя е определяна като гръбнакът на  
европейското биоразнообразие.

Водата в нея е важен екологичен фактор, а също така и среда на живот.  
Ролята й като такава се определя от нейните физични и химични свойства.  
Температурата на водата в река Дунав се покачва в последните десетилетия  
поради глобалното затопляне и човешката дейност. Това води до намаляване  
на разтворения във водата кислород, което вреди на много от водните  
обитатели. Прозрачността на водата е ниска в сравнение с тази на други  
европейски реки, а това пречи на фотосинтезата на водните растения и  
фитопланктона, които са в основата на хранителните вериги в реката.  
Дунав е река с ниска соленост и е слабо алкална, което помага за  
широкото разнообразие от сладководни видове.

Най-важният фактор за качеството на водата в Дунав са хората.  
Необработени отпадъчни води са основен източник на микробиологично  
замърсяване. Прекомерното наличие на азот и фосфор, причинено от  
изхвърлянето на селскостопански торове, води до еутрофикация – бурен  
растеж на водорасли, който изчерпва кислорода и застрашава водната  
фауна. Други видове замърсяване включват изхвърлянето на химичен отпадък  
и опасни вещества директно в реката. Всичко това влияе отрицателно на  
флората и фауната на Дунав, а това впоследствие вреди и на хората.

С цел подобряване на качеството на водата и намаляване на отпадъците и  
вредните вещества в нея са възникнали множество организации и екологични  
програми - Международна комисия за опазване на река Дунав (ICPDR),  
споразумението за Зелен коридор Долен Дунав, „Дунав 2030" (Австрия) и  
др. Продължават да се изграждат и множество пречиствателни станции,  
обслужващи населени места по в близост до реката.

![Моруна](/images/voda2.jpg)  
![Моруна](/images/voda3.jpg)
